<p>单行善事，莫问前程</p>
<p>人生有八苦，生，老，病，死，爱别离，怨长久，求不得，放不下，故众生皆苦。</p>
<p> 心经 </p>
<p>观自在菩萨，行深般若波罗蜜多时，照见五蕴皆空，度一切苦厄。</p> 
<p>舍利子，色不异空，空不异色，色即是空，空即是色，受想行识亦复如是。</p>
<p>舍利子，是诸法空相，不生不灭，不垢不净，不增不减。是故空中无色，无受想行识，无眼耳鼻舌身意，无色声香味触法，无眼界乃至无意识界，无无明亦无无明尽，乃至无老死，亦无老死尽，无苦集灭道，无智亦无得。</p>
<p>以无所得故，菩提萨埵，依般若波罗蜜多故，心无挂碍；无挂碍故，无有恐怖，远离颠倒梦想，究竟涅槃。</p>
<p>三世诸佛，依般若波罗蜜多故，得阿耨多罗三藐三菩提。</p>
<p>故知般若波罗蜜多，是大神咒，是大明咒，是无上咒，是无等等咒，能除一切苦，真实不虚。</p>
<p>故说般若波罗蜜多咒，即说咒曰：揭谛揭谛，波罗揭谛，波罗僧揭谛，菩提萨婆诃。</p>

<ul>
  <li> <a href="https://gitcode.net/mlinzai/mdocs/">mdocs</a> </li>
  <li> <a href="https://www.cnblogs.com/mch0dm1n/">Blog</a> </li>
</ul>
